---
author:  Martin Hansson
title: Vanor för att bli en grym programmerare
date: 9/2-2020
---

Såsom alla andra färdigheter i livet så är programmering någonting som kräver mycket tid och engagemang för att bli bra på. Däremot räcker det inte bara med att lägga ned tid för att bli bättre, att ständigt sträva mot att använda "Best Practices" är en förutsättning för att faktiskt göra det bästa utav tiden man lägger ner, det är inte att föringa att dåliga vanor är något som kan stjälpa mer än att hjälpa. Här kommer därför några av mina bästa vanor för att bli vass på programmering.

## Följ standarden
I programmspråket Python så används standarden, PEP 8 som stilguide. Där anges blandannat hur många mellanslag som utgör en tab, att variabel namn med mer än ett ord bör använda ett understreck för att separera orden etc. I Java så använder man istället CamelCase vilket innebär att för ett variabel namn med fler än ett ord så används versaler(stor bokstav) för alla nästkommande ord i namnet. Vilken stilguide man väljer att följa har mindre betydelse än att man faktiskt väljer en viss stilguide och faktiskt håller sig till den. Förslagsvis bör man följa standarden om det finns etablerat i språket, men det absolut viktigaste är att det finns en struktur. 
Personligen när jag kodar hemsidor har jag fastnat för att camelcasea(ursäkta svengelskan) mina variabler, och .js filer, React komponenter importeras med versalisering medan andra moduler importeras med camelcase för att kunna särskilja dem. 


## Tänk först koda sen
Oftast kan det vara oerhört lockande att slänga sig in i ett nytt projekt och börja skriva kod det första man gör. Det är dock sällan det tar speciellt länge innan man upptäcker att ett design val man gjort kanske inte var det bästa för situationen. Det kan vara allt ifrån val av Datastruktur att representera datan, till en design som gör delarna allt för högt coupled med varandra. Problemet med detta är flerfaldigt, delvis är det lätt att försöka ignorera dessa problem och istället köra på igenom att försöka lösa problemen som inte borde ha uppstått och därigenom spendera mer tid än vad som hade behövts göras med en väl genomtänkt design. Delvis är det också lätt att komplexiteten i hela programmet ökar avsevärt pga lösningarna man skapar till dessa problem nu är ett krav för att programmet ska kunna köras som tänkt. 


## Försök ständigt att utvecklas
Ett utav de problemet jag har märkt är att ibland när jag lärt mig ett nytt språk eller teknologi är att jag blir bekväm med det jag kan. Vad jag menar är det är lätt att använda en specifik lösning för flertalet situationer där det ibland hade kunnats finnas en alternativ lösning som är minst lika bra, om inte bättre. Kunskaper inom programmering är som ett stort verktygsbälte, självklart behöver man inte ha vartenda verktyg under solen på bältet, men det underlättar ju alltid att ha tillgång till fler verktyg för att lösa problemet. Så nästa gång du stötter på ett problem så kanske det är värt att sätta dig in i dendär lösningen som du har skjutit upp att läsa på om, eftersom det du redan kan duger. 


## Rätt verktyg för rätt jobb
Detta går lite hand i hand med föregående del om att inte bli bekväm med det man kan. 
Man kan koda väldigt liknande saker i väldigt många språk, men vissa språk är bra på olika saker, det är bara ett faktum. 
Skulle jag t.ex. försöka scrapea text ifrån en hemsida för att skapa ett externt API så skulle jag absolut kunna göra det i t.ex. både Java och Python. Däremot så har Python ett mycket större ekosystem med fler bibliotek för just denna typ av datainhämtning, så om inte faktumet att Python är lite långsammare än Java spelar för stor roll, så är valet för mig självfallet Python. Därför är det ofta värt att undersöka om det finns något verktyg som är bäst för jobbet, eller om det faktiskt är lika.


## Ha kul
Sist men inte minst, Ha kul! 
Programmering är en utav de absolut med kreativa yrken eller hobby man kan ha.
Njut av tiden du får spendera framför skärmen och produkten du skapar, det är inte alla förunnat att ha den möjligheten.


